# WireShield

## **Indice**

1. [**🛠 Software Engineering Management**](#1--software-engineering-management)
   - [1.1 Project Plan](#11-project-plan)

2. [**🔄 Software Life Cycle**](#2--software-life-cycle)
   - [Tipo di Processo di Sviluppo](#21-tipo-di-processo-di-sviluppo)
   - [Sprint - Metodologia Scrum](#22-sprint---metodologia-scrum)
   - [Programmazione a coppie](#23-programmazione-a-coppie)

3. [**⚙️ Configuration Management**](#3-️-configuration-management)
   - [GitHub](#31-github)

4. [**👥 People Management**](#4--people-management)
   - [Organizzazione del Lavoro](#41-organizzazione-del-lavoro)

5. [**🔍 Software Quality**](#5--software-quality)
   - [Qualità Fondamentali per il Progetto](#51-qualità-fondamentali-per-il-progetto)

6. [**📋 Requirements Engineering**](#6--requirements-engineering)
   - [Elicitation dei Requisiti](#61-elicitation-dei-requisiti)
   - [Specifica dei Requisiti (IEEE 830)](#62-specifica-dei-requisiti-ieee-830)

7. [**🖋️ Modeling**](#7-️-modeling)
    - [Diagrammi UML](#71-diagrammi-uml)

8. [**🏛️ Software Architecture**](#8-️-software-architecture)

9. [**🖌️ Software Design**](#9-️-software-design)

10. [**🔍 Software Testing**](#10--software-testing)

11. [**🔧 Software Maintenance**](#11--software-maintenance)


&nbsp;

&nbsp;

## 1. 🛠 **Software Engineering Management**

### 1.1 **Project Plan**
Il piano del progetto sarà descritto in questa sezione, evidenziando i 14 punti come indicato in sezione 2.1 del libro. Questo piano sarà sottoposto all'approvazione del professore prima dell'inizio dello sviluppo.

- [**Project Plan**](../docs/ProjectPlan.md)

&nbsp;
## 2. 🔄 **Software Life Cycle**

### 2.1 **Tipo di Processo di Sviluppo**
Il progetto adotta un **processo di sviluppo Iterativo e Incrementale** per garantire una progressione graduale e continua delle funzionalità. Questo approccio prevede lo sviluppo in cicli (sprint), permettendo di incorporare frequenti feedback e adattamenti lungo il percorso.

Questa struttura ci consente di adattarci ai cambiamenti e di migliorare continuamente le funzionalità del software, offrendo la massima flessibilità.

### 2.2 **Sprint - Metodologia Scrum**
Lo sviluppo seguirà la metodologia **Scrum**, strutturato in **sprint settimanali**, opportunamente adattato per soddisfare le esigenze specifiche del team. 
Ogni sprint avrà obiettivi e task specifici, pianificati e rivisti ad ogni ciclo, per rispondere agilmente a nuovi requisiti e migliorare progressivamente il software.

-  **Analisi dei Bisogni degli Utenti Finali**  
   L'obiettivo principale è garantire una connessione VPN sicura e una protezione efficace contro malware. Questo è stato ottenuto tramite un'approfondita analisi delle esigenze tipiche di un utente che richiede:
   - **Sicurezza**: protezione della connessione da minacce esterne e anonimato durante la navigazione.
   - **Affidabilità**: una connessione stabile e costante tramite la tecnologia **WireGuard**.
   - **Facilità d'Uso**: interfacce intuitive per configurare la connessione VPN e gestire i parametri in modo rapido.

-  **Breve panoramica dello Sprint Backlog**

   - **Sprint Totali**: Definiti in base alla complessità e agli obiettivi del progetto.
   - **Durata di uno Sprint**: 2 settimane.
   - **Dettaglio degli Obiettivi**: Per ogni sprint sono indicate le attività principali, come la creazione di diagrammi UML, lo sviluppo delle funzionalità, e l'implementazione dei test.
   - **Ruoli e responsabilità**: Specifica di chi si occupa di cosa (Scrum Master, Product Owner, Development Team).

   Le informazioni dettagliate relative agli sprint sono organizzate nel file [**Sprint Backlog.md**](SprintBacklog.md#), che rappresenta il punto di riferimento per la pianificazione e la gestione iterativa del progetto. 
   Questo documento è accessibile dalla **documentazione principale del progetto** e fornisce un quadro completo delle attività svolte durante ciascun ciclo.

### 2.3 Programmazione a coppie

La **programmazione a coppie** (Pair Programming) sarà integrata nel processo di sviluppo come parte integrante del framework SCRUM. 
La programmazione a coppie sarà applicata principalmente nelle attività legate alla riscrittura del codice, in corrispondenza di bug o funzioni complesse.

&nbsp;
## 3. ⚙️ **Configuration Management**

### 3.1 **GitHub**

- **Versionamento del codice**: Utilizzo di GitHub per il controllo versione, con comandi come:
  - `git add .` per aggiungere modifiche.
  - `git commit -m "messaggio"` per registrare le modifiche.
  - `git push origin nome-ramo` per caricare le modifiche nel repository remoto.

- **Branching**: Saranno utilizzati **branch** per ogni nuova funzionalità o correzione di bug. Il branch principale (**main**) rappresenterà la versione stabile del progetto, mentre le funzionalità in sviluppo saranno contenute in branch separati. 
In questo modo, si garantisce che lo sviluppo non interferisca con la stabilità del progetto principale.
  - `git checkout -b nome-ramo`.

- **Pull Requests (PR)**: Le modifiche al codice saranno sottoposte a **pull request**. Ogni modifica verrà revisionata da almeno un altro membro del team per garantirne la qualità e il rispetto degli **standard di codifica**.

- **Code Review**: Ogni PR viene esaminata da un membro del team per verificarne qualità e funzionalità.

- **Issue Tracking**: Le **issue** saranno utilizzate per tracciare e gestire i bug, le richieste di funzionalità e le attività del progetto. Ogni issue sarà associata a un membro del team, con una priorità definita e una descrizione chiara dell'attività da svolgere. In questo modo, si favorisce la trasparenza nella gestione del lavoro e si permette di monitorare lo stato di avanzamento delle attività.

- **Kanban Board**: Per la gestione delle attività e il monitoraggio dello stato del progetto, verrà utilizzato un **Kanban Board**. Ogni task, rappresentato da un'issue, sarà spostato tra le colonne del board in base al suo stato di avanzamento (ad esempio: **To Do**, **In Progress**, **Code Review**, **Done**). Questo strumento permetterà al team di avere sempre una visione chiara e aggiornata dello stato del progetto, facilitando la collaborazione e l'assegnazione dei task.



- **Statistiche del Repository GitHub**

Per le statistiche del repository invitiamo a consultare la pagina:
 https://githubtracker.com/LorenzoGallizioli/WireShield 

che ci permette di avere statistiche sempre aggiornate e mostrate in modo chiaro.

Queste metriche dimostrano l'impegno nella gestione strutturata e collaborativa del progetto, garantendo trasparenza e continuità nello sviluppo.


&nbsp;
## 4. 👥 **People Management**

### 4.1 **Organizzazione del Lavoro**

### **Personale**

Il progetto **WireShield** sarà gestito da un team di tre membri, che si occuperanno dell'intero ciclo di vita del progetto, dalle fasi di sviluppo alla gestione dei test e della documentazione. I membri del team collaboreranno in modo sinergico per garantire il successo del progetto. Di seguito sono riportati i dettagli dei membri del team:

- **Davide Bonsembiante** – [GitHub](https://github.com/bnsdavide03)
- **Lorenzo Gallizioli** – [GitHub](https://github.com/LorenzoGallizioli)
- **Thomas Paganelli** – [GitHub](https://github.com/paganello)

Il lavoro sarà distribuito tra i membri del team, con monitoraggio del progresso tramite la **Kanban board**.

La struttura di base del nostro team **Scrum** è la seguente:

- **Scrum Master a Rotazione**
   Il ruolo di **Scrum Master** sarà ricoperto a rotazione da ciascun membro del team. Questo approccio consente a tutti di:
   - Sviluppare competenze nella gestione e facilitazione del processo **SCRUM**.
   - Acquisire una comprensione completa delle dinamiche del team.

- **Product Owner Condiviso**
   Il ruolo di **Product Owner** sarà condiviso tra tutti i membri del team. Ogni membro avrà l'opportunità di:
   - Partecipare attivamente alla definizione delle funzionalità da sviluppare.
   - Contribuire alla prioritizzazione degli obiettivi.
   - Promuovere un approccio collettivo nella gestione del backlog e delle decisioni strategiche.

- **Team di Sviluppo**
   Tutti i membri del team avranno un ruolo attivo nello sviluppo del codice. Non sono previste divisioni rigide nei ruoli di sviluppo, favorendo:
   - Un approccio collaborativo e dinamico.
   - Una maggiore flessibilità nell'assegnazione dei task.

- **Tester**
   I membri del team svolgeranno anche il ruolo di **tester**, eseguendo:
   - Test funzionali, sia manuali che automatizzati.

- **Ruolo di Cliente Interno**
   Poiché il progetto non prevede la presenza di clienti esterni, i membri del team assumeranno il ruolo di **clienti interni**, svolgendo attività come:
   - Testare il prodotto dal punto di vista degli utenti finali.
   - Fornire feedback continuo per migliorare funzionalità e usabilità.
   - Assicurarsi che il prodotto risponda alle aspettative e alle necessità dell'obiettivo principale previsto.

&nbsp;
## 5. 🔍 **Software Quality**

### 5.1 **Qualità Fondamentali per il Progetto**
Ispirandoci alla norma **ISO/IEC 9126** per la qualità del software, abbiamo elaborato le seguenti qualità utili per il successo del nostro progetto:

- **Affidabilità**: Garantire la stabilità dell'applicazione, minimizzando il rischio di crash o comportamenti imprevisti. Un software affidabile è essenziale per assicurare la continuità del servizio e la soddisfazione dell'utente.
  
- **Usabilità**: Creare un'interfaccia utente chiara, intuitiva e facilmente navigabile, in modo da offrire un'esperienza utente fluida. La qualità dell'usabilità è cruciale per assicurare che gli utenti possano utilizzare il sistema in modo semplice e immediato.

- **Performance**: Ottimizzare l'efficienza del sistema per garantire che l'applicazione funzioni in modo rapido e senza rallentamenti significativi. Il nostro obiettivo è realizzare un sistema leggero e performante, in linea con la filosofia del protocollo WireGuard.

- **Manutenibilità**: Strutturare il codice in modo chiaro e modulare, facilitando interventi di modifica o correzione nel tempo. Una buona manutenibilità permette di evolvere il software in modo agile e senza complicazioni.

&nbsp;
## 6. 📋 **Requirements Engineering**

### 6.1 **Elicitation dei Requisiti**

I requisiti sono stati raccolti attraverso un processo strutturato di **elicitation** che ha incluso:

1. **Analisi dei Bisogni degli Utenti Finali**  
   L'obiettivo principale è garantire una connessione VPN sicura e una protezione efficace contro malware. Questo è stato ottenuto tramite un'approfondita analisi delle esigenze tipiche di un utente che richiede:
   - **Sicurezza**: protezione della connessione da minacce esterne e anonimato durante la navigazione.
   - **Affidabilità**: una connessione stabile e costante tramite la tecnologia **WireGuard**.
   - **Facilità d'Uso**: interfacce intuitive per configurare la connessione VPN e gestire i parametri in modo rapido.

2. **Ricerca di Dominio**  
   È stata condotta un’analisi del dominio delle VPN per identificare funzionalità essenziali, tra cui:
   - **Gestione Peer**: possibilità di configurare e gestire i peer VPN.
   - **Monitoraggio Connessione**: strumenti per verificare lo stato della connessione in tempo reale.
   - **Protezione File**: scansione e analisi antivirus dei file scaricati.

3. **Feedback Iterativo**  
   Non avendo clienti esterni, il team ha ricoperto il ruolo di utenti finali, simulando scenari reali di utilizzo per identificare i bisogni più rilevanti. Il feedback raccolto è stato utilizzato per perfezionare i requisiti e definire le priorità.

4. **Analisi dei Rischi**  
   Sono stati considerati i rischi legati a:
   - **Minacce Malware**: implementando strumenti come ClamAV e VirusTotal per garantire protezione proattiva.
   - **Scarsa Usabilità**: concentrandosi sull’ottimizzazione della dashboard e sull’accessibilità delle funzionalità principali.

### 6.2 **Specifica dei Requisiti (IEEE 830)**
La documentazione dei requisiti segue lo standard **IEEE 830**, che fornisce una guida dettagliata per la specifica e la documentazione dei requisiti di sistema. Questo standard aiuta a definire in modo chiaro e strutturato sia i requisiti funzionali, che descrivono le azioni e le operazioni che il sistema deve eseguire, sia i requisiti non funzionali, che stabiliscono le caratteristiche di qualità del sistema, come le prestazioni, la sicurezza e la manutenibilità. Adottando IEEE 830, il nostro obiettivo è garantire che i requisiti siano ben definiti, comprensibili e misurabili, fornendo così una base solida per tutte le fasi del ciclo di vita del software, dallo sviluppo al testing.

&nbsp;
## 7. 🖋️ **Modeling**

### 7.1 **Diagrammi UML**
I seguenti diagrammi UML sono stati utilizzati per progettare il sistema:

#### ***Diagramma dei Casi d’Uso***
---
![image](https://github.com/LorenzoGallizioli/WireShield/blob/main/docs/UseCaseDiagram/UseCaseWireShield.png)

#### ***Diagramma delle Classi***
---
![image](https://github.com/LorenzoGallizioli/WireShield/blob/main/docs/ClassDiagram/ClassDiagram.png)

#### ***Diagramma delle Macchine a Stati***
---
![image](https://github.com/LorenzoGallizioli/WireShield/blob/main/docs/StateMachineDiagram/StateMachineWireShield.png)

#### ***Diagramma di Sequenza***
---
![image](https://github.com/LorenzoGallizioli/WireShield/blob/main/docs/sequenceDiagram/sequenceDiagram.png)

#### ***Diagramma di Comunicazione***
---
![image](https://github.com/LorenzoGallizioli/WireShield/blob/main/docs/CommunicationDiagram/CommunicationWireShield.png)

#### ***Diagramma di Attività***
---
![image](https://github.com/LorenzoGallizioli/WireShield/blob/main/docs/activityDiagram/activityDiagram.png)

#### ***Diagramma dei Componenti***
---
![image](https://github.com/LorenzoGallizioli/WireShield/blob/main/docs/ComponentDiagram/ComponentDiagram.png)

#### ***Diagramma dei Package***
---
![image](https://github.com/LorenzoGallizioli/WireShield/blob/main/docs/PackageDiagram/PackageDiagram.png)


&nbsp;
## 8. 🏛️ **Software Architecture**

### **Descrizione dell'Architettura**
L'architettura utilizza un approccio a **strati**, che riflette una separazione delle responsabilità tra i componenti chiave, seguendo lo stile **MVC**. Questo permette di isolare la logica applicativa (Model), l'interfaccia utente (View), e il controllo e orchestrazione (Controller).

### **Composizione Architetturale**

#### **1. Model (Gestione della Logica e dei Dati)**
- Contiene le classi che gestiscono la logica e il trattamento dei dati. Include il supporto per antivirus, file locali, e connessioni VPN.
- **Package**:
  - `com.wireshield.av`: Gestisce i processi antivirus e le comunicazioni con servizi esterni (es. VirusTotal).
  - `com.wireshield.localfileutils`: Si occupa di operazioni sui file locali, come download e orchestrazione.
  - `com.wireshield.wireguard`: Controlla le connessioni VPN utilizzando il protocollo WireGuard.
- **Esempi di classi**:
  - `AntivirusManager`: Coordina le scansioni antivirus.
  - `WireguardManager`: Gestisce le connessioni VPN.

#### **2. View (Interfaccia Utente)**
- Contiene la rappresentazione grafica con cui l'utente interagisce.
- **Package**:
  - `com.wireshield.ui`: Contiene la classe `UserInterface`, che gestisce l'interfaccia grafica basata su **JavaFX**.
- Utilizza componenti di **JavaFX** per creare un'interfaccia responsiva e intuitiva.

#### **3. Controller (Orchestrazione e Coordinazione)**
- Coordina la comunicazione tra il Model e la View, gestendo gli eventi generati dall'utente.
- **Package**:
  - `com.wireshield.localfileutils`: La classe `SystemOrchestrator` agisce come controller principale, orchestrando l'interazione tra l'interfaccia utente e i servizi di backend.
- **Ruolo**:
  - Gestione delle azioni dell'utente (es. avviare una scansione, stabilire una connessione VPN).
  - Comunicazione con servizi remoti e locali tramite librerie come **HTTPComponents** e **JSON Simple**.

### **Architectural Views**

#### **1. Vista dei moduli**
Questo diagramma rappresenta la struttura logica dell'applicazione, evidenziando la separazione dei moduli.
Questo diagramma rappresenta le **relazioni d'uso** tra le componenti del sistema.

![image](https://github.com/LorenzoGallizioli/WireShield/blob/main/docs/ComponentDiagram/ComponentDiagram.png)

#### **2. Vista Componenti e Connettori**
Questa vista illustra i componenti principali e le loro interazioni, descrivendo come comunicano tramite connettori come richieste API o invocazioni di metodi. In questo può venirci in aiuto il Diagramma di sequenza precedentemente illustrato che rappresenta i **processi** che, sommati tra loro vanno a rappresentare la **vista dinamica** del sistema.

![image](https://github.com/LorenzoGallizioli/WireShield/blob/main/docs/sequenceDiagram/sequenceDiagram.png)

Componenti principali:
   - **UserInterface**: Responsabile per l'interazione con l'utente.
   - **WireguardManager**: Gestisce le operazioni VPN interfacciandosi con WireGuard.
   - **AntivirusManager**: Gestisce gli antivirus e lo smistamento dei file.
   - **DownloadManager**: Analizza continuamente il download dei file e si coordina con AntivirusManager.
   - **FileManager**: Contiene una serie di metodi per operare sui file locali.
   - **SystemOrchestrator**: Orchestratore principale, collega i moduli e garantisce il flusso operativo.

Connettori:
   - **Chiamate di procedura**: Comunicazione tra SystemOrchestrator e i moduli (es. AntivirusManager, WireguardManager).
   - **Invocazione implicita**: Utilizzati eventi e listeners per notificare cambiamenti di stato della UserInterface e lo scaricamento di file.
   - **Passaggio di messaggio**: Chiamate API utilizzate per chiamate nella classe VirusTotal.

### Librerie
#### Gestione librerie
Il progetto utilizza **Maven** come strumento per la gestione delle dipendenze. La gestione delle dipendenze si basa sul file pom.xml che descrive il progetto, le sue configurazioni e le dipendenze.

#### Librerie utilizzate
Il progetto utilizza diverse librerie, tra le quali:
1. #### Apache Log4j

    - **Scopo**: Gestione avanzata dei log dell'applicazione.
        - _log4j-api_: fornisce l'API di logging.
        - _log4j-core_: contiene l'implementazione effettiva del sistema di logging.
    - **Utilizzo nel progetto**:
        Tracciamento degli eventi applicativi (informazioni, warning, errori).
        Monitoraggio del comportamento del sistema per debug e audit.

2. #### JSON Simple

    - **Scopo**: Manipolazione di dati in formato JSON.
    - **Utilizzo nel progetto**:
        - Parsing e generazione di file JSON per rappresentare configurazioni, dati di connessione o risultati di scansioni antivirus.

3. #### OpenJFX

    - **Scopo**: Creazione dell'interfaccia grafica utente (GUI).
        - _javafx-controls_: Include componenti GUI come pulsanti, finestre di dialogo e layout.
        - _javafx-fxml_: Permette di definire l'interfaccia tramite file FXML.
    - **Utilizzo nel progetto**:
        - Creazione di un'interfaccia user-friendly per gestire connessioni VPN e scansioni antivirus.

4. #### Apache HTTPComponents

    - **Scopo**: Gestione delle comunicazioni HTTP.
        - _httpclient_: Invio e gestione delle richieste HTTP (GET, POST, ecc.).
        - _httpcore_: Fornisce funzionalità a basso livello per le comunicazioni HTTP.
        - _httpmime_: Supporto per multipart (es. caricamento di file).
    - **Utilizzo nel progetto**:
        - Invio di richieste API per VirusTotal e altri servizi remoti.

5. #### Jackson Databind

    - **Scopo**: Serializzazione e deserializzazione di oggetti Java in/da JSON.
    - **Utilizzo nel progetto**:
        - Conversione di oggetti complessi in formato JSON per il salvataggio o la trasmissione di dati.
        - Parsing di risposte API per ottenere dati strutturati.

6. #### JUnit

    - **Scopo**: Test unitari del codice.
    - **Utilizzo nel progetto**:
        - Creazione e gestione di test automatizzati per verificare il corretto funzionamento dei moduli principali.

7. #### Mockito

    - **Scopo**: Framework per il mocking nei test.
    - **Utilizzo nel progetto**:
        - Simulazione di comportamenti di componenti o servizi esterni per testare i moduli in isolamento.


&nbsp;
## 9. 🖌️ **Software Design**
### Report sui Design Pattern Utilizzati nelle Classi in Wireshield

Diversi design pattern sono stati adottati per migliorare la struttura e la manutenibilità del codice. Di seguito sono descritti i principali pattern utilizzati, le loro applicazioni e i benefici che apportano al progetto.

#### Singleton Pattern

Il Singleton Pattern viene utilizzato per garantire che una classe abbia una sola istanza e per fornire un punto di accesso globale a essa. Questo approccio è adottato in tutte le classi, tranne nella classe `Peer`. Questa decisione è stata presa per una ragione funzionale e dettata dalle caratterische specifiche del nostro sistema = abbiamo spesso avuto la necessità di implementare classi che fornissero un servizio più che uno scopo informativo, ad eccezione appunto della classe `Peer`.
In alcuni scenari, il Singleton Pattern può essere combinato con altri pattern per potenziare la funzionalità.

#### Factory Pattern

Il Factory Pattern fornisce un'interfaccia per creare oggetti, delegando alle sottoclassi la logica di definizione del tipo specifico di oggetto da istanziare. In Wireshield, per esempio, la classe `AntivirusManager` sfrutta questo pattern per creare istanze di `ClamAV` o `VirusTotal` in base a condizioni operative, come i parametri di configurazione.

Questo pattern centralizza la logica di creazione degli oggetti, migliorando la flessibilità e la manutenibilità del codice. Nel nostro caso viene utilizzato insieme al Singleton Pattern per garantire che ogni tipo di antivirus abbia un'unica istanza gestita centralmente.

#### Template Method Pattern

Il Template Method Pattern definisce la struttura di un algoritmo nella superclasse, lasciando alle sottoclassi l'implementazione di dettagli specifici. In Wireshield, per esempio, la classe `ScanReport` utilizza questo pattern per strutturare il processo di generazione dei report di scansione.

La superclasse `ScanReport` stabilisce i passi comuni per la creazione di un report, mentre le sottoclassi possono personalizzare aspetti come il formato o il contenuto del documento. Questo pattern promuove il riutilizzo del codice e garantisce coerenza nella struttura degli antivirus.

### Analisi e metriche
  
#### Analisi statica del codice
Abbiamo utilizzato il tool **Sonarlint** per condurre un analisi statica del codice e sistemare le rilevazioni. 

Questo tipo di analisi permette di identificare:
   - **Bug**: Problemi che possono causare errori o malfunzionamenti in fase di esecuzione.
       - _Esempio_: utilizzo di variabili non inizializzate, errori di logica.

   - **Code Smells**: Problemi che non sono errori, ma che indicano cattive pratiche di codifica.
       - _Esempio_: metodi troppo lunghi, nomi di variabili poco descrittivi.

   - **Vulnerabilità di Sicurezza**: Potenziali falle di sicurezza che possono essere sfruttate da un attaccante.
       - _Esempio_: input non validati, utilizzo di algoritmi crittografici deprecati.

   - **Debito Tecnico**: Problemi che aumentano la complessità del codice e richiedono interventi per migliorare la manutenzione futura.
       - _Esempio_: duplicazione del codice, mancanza di commenti significativi.

#### Analisi strutturale del codice
Utilizzando il tool di analisi strutturale **STAN IDE** durante tutta la fase di sviluppo abbiamo condotto un'analisi per identificare le dipendenze tra package ed scongiurare il rischio di creazione di cicli di dipendenze.

Analisi strutturale di WireShield:

![STAN_Analyze](https://github.com/user-attachments/assets/9e6ea99f-c3c0-4ff5-9991-8e29e40c81a1)

#### Complessità ciclomatica di McCabe
Ragionando in maniera pessimistica abbiamo considerato la funzione che, dopo un attenta analisi, pare come la più complessa del programma, ovvero la funzione _startMonitoring()_ di **DownloadManager**.

1. Analizziamo il codice riga per riga per individuare i costrutti che aggiungono percorsi.

2. Percorsi identificati:

    `if (monitorStatus == runningStates.UP)` → 1
   
    `while (monitorStatus == runningStates.UP)` → 1
   
    `if (event.kind() == StandardWatchEventKinds.ENTRY_CREATE)` → 1
   
    `if (!FileManager.isTemporaryFile(newFile) && FileManager.isFileStable(newFile))` → 2
   
    `if (!detectedFiles.contains(fileName))` → 1
   
    `if (monitorStatus == runningStates.UP)` (try/catch) → 1

Totale = `7` percorsi.

3. Complessità ciclomatica

`M=7+1=8`

4. Interpretazione

Valore di `8`: Indica che la funzione è complessa e richiede test case complessi per coprire tutti i percorsi logici.

    
&nbsp;
## 10. 🔍 **Software Testing**

### Metodologia di Testing del Software

Abbiamo adottato una strategia strutturata e orientata alla qualità per il testing del software, con l’obiettivo di garantire una copertura ampia e una verifica approfondita del codice. Di seguito, vengono illustrate le principali attività svolte:

#### Codice di Test

Ogni metodo implementato nel progetto è stato associato a un corrispondente codice di test, con l’eccezione dei metodi che includono thread. La complessità legata al testing isolato di questi ultimi ha richiesto di eseguirli nel contesto dell’intero programma per verificarne il funzionamento.

#### Strumenti

- **JUnit**: Framework principale per la scrittura e l’organizzazione dei test unitari.
- **EclEmma**: Utilizzato per monitorare la copertura del codice durante i test, con l’obiettivo di raggiungere il 100%.
- **SonarLint**: Strumento per individuare e risolvere i "code smells", analizzando ogni problematica in modo dettagliato e intervenendo manualmente.

#### Documentazione dei Test

Ogni caso di test è stato corredato da una breve descrizione per migliorarne la comprensibilità. Tali descrizioni sono state fornite tramite commenti Javadoc o direttamente nel nome del metodo di test, rendendo chiari gli obiettivi e il funzionamento dei test.

#### Test Avanzati

Abbiamo utilizzato **Mockito** per simulare componenti e dipendenze, consentendo di isolare i metodi testati e verificare scenari specifici. Questa pratica ha migliorato la copertura e l’efficacia del testing.

#### Standardizzazione per i Contributori Esterni

Per facilitare l’integrazione di nuovi contributori, intendiamo introdurre un file standard che definisca le linee guida per la creazione delle classi. Questo file includerà:

- Struttura base di una classe, comprendente intestazioni, costruttori, metodi e commenti Javadoc.
- Requisiti minimi per i test unitari associati a ciascun metodo.
- Convenzioni di denominazione per metodi, variabili e file.
- Linee guida per la gestione delle eccezioni e la documentazione dei casi d’uso.

Questa iniziativa contribuirà a garantire coerenza nel codice, facilitando la collaborazione e mantenendo elevati standard qualitativi.


&nbsp;
## Manutenzione del Progetto

Per garantire la longevità, l'efficienza e la qualità del progetto, intendiamo manutenere il codice mantenendo un monitoraggio continuo per l'individuazione di bug. Continueremo ad utilizzare GitHub per versioning e segnalazioni basate sulla priorità, in modo da risolvere tempestivamente i problemi più critici. L'obiettivo è realizzare aggiornamenti costanti che introducano maggiore stabilità, una grafica migliorata e funzionalità sempre più avanzate.

Vogliamo adattare il codice alle continue mutazioni delle esigenze degli utenti, raccogliendo feedback e implementando estensioni mirate. Per garantire standard di qualita' elevati, inoltre, applicheremo una manutenzione preventiva, che consisterà in verifiche complete del codice per assicurarci che, durante le continue trasformazioni, non siano stati introdotti difetti.

Con questa strategia di manutenzione, intendiamo garantire un software affidabile, aggiornato e capace di rispondere alle sfide future, mantenendo al contempo un alto livello di soddisfazione degli utenti.

### Standardizzazione per i Contributori Esterni

Per facilitare il coinvolgimento di nuovi contributori al progetto, introdurremo un file guida che fornisca istruzioni chiare su come contribuire efficacemente. Questo file includerà:

- Procedure per il fork del repository, la creazione di branch e la gestione delle pull request.
- Linee guida per la scrittura del codice, incluse convenzioni di denominazione e requisiti per i commenti.
- Indicazioni su come scrivere test unitari e integrare nuove funzionalità senza introdurre regressioni.
- Regole per la segnalazione di bug e la proposta di nuove funzionalità.

L’obiettivo è creare un ambiente collaborativo e accessibile, in cui ogni contributo sia valorizzato e risponda agli standard qualitativi del progetto.

&nbsp;

